...20-.

Deinde commemorat SuetoniuS, C. Cal. 19, cum de ponte,
quem Gaius inter Baias et Puteolanas moles exstruxit, verba
faciat, se puerum avum suum narrantem audivisse causam
operis esse, quod Thrasyllus Tiberio in verum nepotem proniori
affirmasset „non magis Gaium imperaturum quam per Baianum
sinum equis discursurumi‘ Sed, cum Gaius ponte aedificato re
vera per Baianum sinum equo vectus esset, quod nullo modo
fieri posse videbatur , non dubium est, quin illud Thrasylli
dictum certa praedictio futuri imperii creditum sit.

Cuius opera maxime Gaius principatum nancturus esset,
illis Tiberii verbis, quae supra iam memoravimus (Tac. ann.
VI. 46: a Macrone orientem spectari; cf. pag. 19), praenuntia-
tum erat.

Etiam qualis futurus esset, Tiberius Gaio denuntiaverat:

Tac. ann. VI. 46: „et Gaio Caesari, forte orto ser-
mone L. Sullam inridenti, omnia Sullae vitia et nul-
lam eiusdem virtutem habiturum praedixit“ (Dio LVIII.
23. 3: καὶ ἐκεῖνον κάκιστον εἰδὼς ἐσόμενον. Zon. XI. 3).

Ominum, quae futuram caedem ostendere videbantur,
multo maiorem numerum repperi eorumque plurima apud
Suetonium.

Suet. Cal. 57: „Olympiae simulacrum IoviS, quod
dissolvi transferrique Romam placuerat, tantum cac-hin·
num repente edidit, ut machinis labefactis opifices
diffugerint3 supervenit . . . . Cassius, iussum se somnio
affirmans immolare taurum Iovi“

(Dio LIX. 28. 3, 4; Dio adiicit navem, quae ad transferendum -
simulacrum exstructa sit, igne caelesti deletam esse. Ominis
infausti loco haec esse habita apud Dionem non legimus)

„Capitolium Capuae Id. Mart. de caelo tactum est“

„item Romae cella Palatini atriensis“

„consulenti de genitura sua Sulla mathematicus cer·
tissimam necem appropinquare affirmavit“

„monuerunt et Fortunae Antiatinae, ut- a Cassio
caveret“

(Dio LIX. 29. 33 a Cassio Chaerea postea occisus est.)

 

 

