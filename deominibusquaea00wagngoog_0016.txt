in dies magis excruciatus egerit et confecerit, a Suetonio l)
nobis tradita sunt.

Quantum illis temporibus ominum fiducia valuerit ad re-
rum mutationem, nescio an ·nulla re clarius cognoscere possi-
mus , quam si Septimii Severi domus fortunam contemplemur.
Id enim demonstrare conabimur imperium Septimii Severi
eiusque filiorum maxime ominum vi atque auctoritate , ut ita
dicamuS, et creatum et deletum esse.

Ex Herodiani et Dionis verbis elucet Severum nulla re
ad principatum arripiendum tantopere incitatum esse, quam
somniorum atque oraculorum vaticinationibus. HerodianuS,
postquam narravit in castra Severi, qui tunc legionibus Panno-
niacis praefuit, ‘nuntium allatum esse Iulianum Romae propter
ignaviam et pravitatem omnibus esse odio atque Pescennium
Nigrum spem imperii animo agitare, et, quae appeteret, se
facile assecuturum esse credere, nuntiat Severum perspecta ad-
versariorum perversitate, cum esset animo acerrimo et velo-
cissim0, hanc principatus adipiscendi occasionem considerasse,
quibus expositis pergit in hunc modum: ἀνέπειθε δὲ αὐτὸν
ὀνείρατα τοιαύτην τινὰ ἐλπίδα ὑποσημαίνοντα, χρησμοί τε καὶ
ὅσα ἐς πρόγνωσιν τῶν μελλόντων σύμβολα φαίνεται 2). Atque
cum somnii celeberrimi, cuius aeneum simulacrum Severus in
foro collocasset, mentionem fecisset, redit ad rerum narrationem
hisce verbis usus , quibuS, quid nobilissimum incitamentum
fuerit , iterum dilucide exprimitur: οὕτω τοίνυν ὁ Σεουῆρος
ἀρθεὶς τὴν γνώμην, ἐλπίζων τε θείᾳ προνοίᾳ ἐπὶ τὴν ἀρχὴν
καλεῖσθαι, ἀπόπειραν ἐποιεῖτο τῆς τῶν στρατιωτῶν γνώμης .. .3).

Etiam Cassius Dio testatur Severum signis in spem fu-
turi imperii adductum esse (Ep. LXXIV. 3. 1. 6 σημεῖα δὲ
αὐτῷ, ἐξ ὧν τὴν ἡγεμονίαν ἤλπισε, ταῦτα ἐγένετο), quamquam
non tam clare et luculenter, quam HerodianuS, demonstrat Se-
verum ominum hortatu maxime fretum principatum appetivisse

1) Dom. 14—16.
2) 11. 9. 3.
3) ΙΙ. 9. 7.

 

