92771
ἶ-’ΞΞ 1906

ΒΖΗ
>wa

Illis saeculis, quibus Caesares imperium rei publicae
Romanae obtinebant, nescio an superstitio maior fuerit, quam·
reliquis omnibus temporibus Maxime floruit opinio deos fu-
tura praesagiis et ostentis praedicere solere. Atque non solum
vulgus indoctum, verum etiam eruditorum et sapientium magna
pars ominibus fidem habuit.

Itaque cum ominum, quibus futura recte praenuntiari
homines arbitrati erant, praedictionibus virorum consilia diri-
gerentur, factum est, ut per totam illam aetatem ‚ ab Augusti
imperio usque ad ea tempora, quibus christiana religio ceteros
cultus superabat, ad res gerendas omina permultum valerent.
Magna facinora praesagiorum fiducia incepta aut omissa sunt,
imperatores multi ea tantum de causa principatum nancti sunt,
quod ostentorum adhortationibus freti illam dignitatem summa
ope appetiverunt.

Reliqua omnia multo antecedunt et numero et celebritate
ea omina, quae ad Caesares ipsos spectant, sive imperium eis
ostendunt sive mortem sive aliam rem. Atque cum nobis pro-
posuerimus, de ominibuS‚ quae per illam aetatem Caesaribus
evenisse traduntur, agere, quod arbitrati sumus rem esse dig-
nam, ut accuratius in eam inquiratur, hanc rationem institui-
mu8‚ ut hac dissertatione primum cuncta omina ad imperatores
spectantia, quae apud rerum scriptores reperiuntur, collegeri-
mus atque in singulos Caesares, quorum sive imperium sive
mortem sive victoriam aliumve casum ostenderint, distribueri-
mus, dein demonstrare conati simuS, quibus de causis factum
videatur, ut apud nonnullos principes tantus numerus ominum
imperii commemoratus reperiatur, apud complures alios tot

praesagia mortis occurrant.
l*

