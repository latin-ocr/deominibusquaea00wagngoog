...11—

stitione, ut qui mox, rerum dominuS, Seleucum quendam, ma-
thematicum, rectorem et praescium palam habueriti‘

Admodum multa exstant exempla, unde Vespasiani super·
stitionem cognoscere licet.

In Carmelo monte oraculum consuluit, „cum spes occultas
versaret anim01)“. Cum Alexandriae versaretur, templum Se-
rapidis adiit, „ut super rebus imperii consuleret“, atque pro-
digio ibi facto valde commovetur 2). Quantum afuerit, ut
Josephi - quamvis captivi et libertatis cupidi —- vaticinatio-
nem pro nihilo duceret, apud Josephum 3) ipsum legere pos-
sumus Cum principatus spes ambiguas suscipere cunctaretur,
sui „responsa vatum et siderum motus“ referre coeperunt, per-

' suasi, talibus Vespasianum posse commoveri 4).

Itaque — existimo -- contendere possumus nihil aeque
·Vespasianum‚ cum talis fuisset, confirmasse et impulisse, atque
ominum et prodigiorum, quae ei a prima pueritia oblata erant,
ingentem numerum, et nescio an Flaviorum domus nulli rei
magis principatum debuerit, quam Vespasiani superstitioni.
Domitianus Vespasiani filius nobilissimorum genituras in-
spexit atque eos, e quibus perniciem vitae imperioque suo
exsistere posse astrologi affirmabant, interfecit 5). Atque nihil
tantopere Nervae persuasit, ut pateretur, fore ut ipse Domi-
tiano necato imperator fieret, quam quod se quoque astrolo-
gorum invidia in suspicionem Domitiano venisse haud ignora-
bat 6). Quae Domitianus appropinquante tempore, quo eum
periturum esse Chaldaei praedixerant, sollicitudine et timore

 

1) Suet. Vesp. ὃς Tac. hist. II. 78.

2) Suet. Vesp. 73 Tac. hist. IV. 82.

3) Bell. Iud. III. 8. 9; IV. 10. 7.

4) Tac. hist. II. 78.

5) Dio LXVII. 15. 63 cum nonnulli principatum, quem signis freti
appetiverunt, re vera adepti sint, tamen multo pluribus sive, quod de im-
perio futuro sciscitati essent, sive genitura ipsa perniciem attulit3 cf. etiam

Dio Ep. LVII. 12. 2-4; Spart. Hadr. 23. 3; Dio Ep. LXXVI. 8. 1;
Spart. SeV. 15. 53 Dio LXXVIII. 2. 3. ·

6) Dio Ep. LXVII. 15. 5.

