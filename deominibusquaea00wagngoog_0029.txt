-25-

prodigiorum, quibus futura ostendantur, numero sit collocata,
an modo commemorata sit quasi res digna ut eius mentio fieret,
sicut id quod de virgine Vestali eodem loco nuntiatur).

G. Laecanio Basso M. Licinio Crasso coss, (a. 64) Nea-
poli, ubi N ero in scaenam prodierat, omen, ut ipse Nero arbi-
trabatur, faustum, ut plerique, triste evenit:

ann. XV. 34. „egresso qui adfuerat populo vacuum
et sine ullius noxa theatrum conlapsum esti‘

Eodem anno prodigia facta sunt, quae Tacitus „imminen-
tum malorum nuntia“ fuisse censet:

ann. XV. 47. „vis fulgurum non alias crebrior“

„sidus cometeS‚ sanguine inlustri semper Neroni
expiatum“

„bicipites hominum aliorumve animalium partus
abiecti in publicum aut in sacrificiis , quibus gravidas
hostias inmolari mos est reperti“

„in agro Placentino viam propter natus vitulus, cui
caput in crure esset“

huic prodigio adiicit Tacitus haruspicum interpretationem:

„parari rerum humanarum aliud caput, sed non fore va-
lidum neque occultum, quia in utero repressum aut iter iuxta
editum si Ε*

Satis apparet hanc haruspicum praedictionem ad coniura-
tionem Pisonianam (ann. XV. 48 sq), quae brevi post exstincta
sit, esse relatam.

Non est dubium, quin illa „imminentia mala“, quae pro-
digiis memoratis ostenta esse Tacitus dicit, significent caedeS,
quas coniuratione exstincta Nero exercuerit (annal. XV. 59 sq.).

Signa mortis multa Neroni exstitisse narrantur.

Futurae infelicitatis signum evidens iam die lustrico ei
exstitisse Suetonius narrat, nam C. Caesar , rogante sorore ut
nomen infanti daret, Claudii patrui sui, qui tum inter ludibria
aulae erat, nomen dare voluit per iocum (Nero 6).

Mathematici praedixerant ei fore ut quandoque destitue-
retur (Suet. N. 40).

