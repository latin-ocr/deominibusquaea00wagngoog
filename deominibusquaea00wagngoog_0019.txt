...15-

sequitur, aliquantulum aliter, atque ab HerodianO, quo modo
res evenerint, depingitur. Dio narrat vatem Africanum imperium
Macrini et Diadumeniani futurum praedixisse, de qua vaticina-
tione Flavium Maternianum Caracallam certiorem fecisse. Sed
statim etiam Ulpium Julianum de hac re litteras dedisse Ma-
crino ipsi, et cum omnes epistulae, quae Caracallae mitterentur,
ante ad Iuliam matrem eligendi causa Antiochiam portatae
essent, qua re mora exstitisset, factum esse, ut Macrinus prius,
quam Caracalla, vaticinationem cognosceret. Deinde Caracal-
lam auctore MacrinO, quem praeterea sollicitasset, quod paulo
ante etiam Serapio quidam Aegyptius Caracallam brevi mori-
turum et Macrinum successorem praenuntiasset, consciis non-
nullis ducibus a Martiale occisum esse.

Videmus Herodianum et Dionem in re describenda ali-
quantulum dissentire, sed utrumque explicare Macrini consilium
Caracallae interficiendi ex illo vaticinio originem duxisse.
Quod Dio rem admodum aliter describit, atque HerodianuS,
intellegere possumne, alium ex alio fonte hausisse, qua re
auctoritas argumenti, quod attinet ad illam vaticinationem,
augetur.

Herodiani verba εἰδώς τε (Μακρῖνος) τοῦ Άντωνίνου
τὸν θυμὸν καὶ τὸ φονικὸν ἐπὶ τοιοῖσθε γράμμασι, καὶ πρό-
φασιν αὐτῷ εὔλογον ὑπάρξουσαν, τὴν μὲν ἐπιστολὴν
ὑφαιρεῖται 1) nescio an quis talem in modum interpretetur, ut
censeat Macrinum existimasse Caracallam illa vaticinatione
praetextu usurum atque non tam metuentem re vera eam quam
metum modo simulantem praefectum praetorio suum, sibi in-
visissimum 2), e medio sublaturum esse. Sed, qui legerit non
solum apud alios scriptores, sed etiam apud ipsum Herodia-
num 3), quam deditus fuerit Caracalla magorum et astrologorum
artibus 4) et quantum valuerint apud eum oracula et vaticina-

1) IV. 12. 8.

2) IV. 12. 1—-2,

3) IV. 12. 3—4.

4) commemoremus Caracallam quoque, sicut Domitianum, requisitis
nobilissimorum genituris alios honoribus alios supplicio affecisse (Dio

Lxxvm. 2. 3).

 

