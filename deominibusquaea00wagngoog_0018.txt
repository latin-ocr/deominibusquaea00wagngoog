..14-

nit03 apud Orosium 1) legimus ab hostibus circumventum periisse
Caracallam3 paulo uberius narrat Spartianus 2) eum insidiis a
Macrino praef. praet. positis interemptum esse a Martiale quo·
dam consciis nonnullis aliis exercitus ducibus

ScriptoreS, qui nobis copiosius tradunt, quo modo Cara-
callae caedes effecta sit, sunt Herodianus et Dio eumque se-
cutus ZonaraS, quorum narrationem respicere ob eam maxime
causam interest, quod hi scriptores soli nobis exponunt, qui-
bus rebus adductus Caracallae necem Macrinus agitaverit
et perfecerit.

Apud Herodianum 3) legimus Antoninum Caracallam, cum in
Mesopotamia versaretur, timentem, ne sibi insidiae pararentur,
omnes arripuisse vaticinationes atque magoS, astrologos, haru-
spices undique arcessivisse, ut certior fieret de futuris, Sed
cum esset suspicatus ab illis fausta modo et iucunda sibi prae-
nuntiari, Romam Antoninum Materniano cuidam, familiarissimo
su0, litteras misisse, quibus iussisset eum de vitae et imperii
sui fine per magos nobilissimos inquirere. Maternianum autem,
sive re vera deis talia vaticinantibus sive odio Macrini incita·
tum scripsisse Antonino a Macrino principatum affectari. Has
litteras una cum aliis Caracallae esse traditas , cum ille ad
ludos se conferre vellet, qua de causa, ne mora exsisteret, eum
epistolarum copiam Macrino praef. praet. dedisse, ut episto-
lis inspectis, quid cognitu dignum videretur, secum communi-
caret, ut saepius facere solitus esset. Atque tali modo Macri-
num comperisse, quid Maternianus de se scripsisset, et cum
intellexisset se trucidatum iri, ubi primum Caracalla vaticina-
tionem cognovisset, statuisse, antequam ipse necaretur, Cara-
callam interficere. Et brevi post Caracallam a Martiale quo-
dam, cui Macrinus persuasisset, ut mortem fratris paulo ante
a Caracalla capitis damnati ulcisceretur, necatum esse.

A Dione 4), quem Zonaras 5) nobilissima modo attingens

1) VII. 18.

2) Am. oar. 6. 6 — 7. 2.
3) IV. 12. 3. — 13. 5.

4) LXXVIII. 4. 1 - 5. 4.
5) XII. 12. *

 

